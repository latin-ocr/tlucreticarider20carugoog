42 Π

sanguinis expirans calidum de pectore flumen:
355 at mater viridis saltus orbata peragrans

noscit humi pedibus vestigia pressa bisulcis,

omnia convisens oeulis loca, si queat usquam

conspicere amissum fetum, completque querellis
frondiferum nemu’ subsistens, et crebra revisit
360 ad stabulum, desiderio perfixa iuvenci,
nec tenerae salices atque herbae rore vigentes
fluminaque illa queunt summis labentia ripis
oblectare animum subitoque avertere vcuram,
nec vitulorum aliae species per pabula laeta
³65 derivare queunt animum curaque levare:
usque adeo quiddam proprium notumque requirit.
praeterea teneri tremulis cum vocibus haedi
cornigeras norunt matreS, agnique petulci
balantum pecudes: ita, quod natura reposcit, q
370 ad sua quisque fere decurrunt ubera lactis.
postremo quodvis frumentum non tamen omne
quique suo genere inter se simile esse videbis,
quin intercurrat quaedam distantia formis.
concharumque genus parili ratione videmus
375 pingere telluris gremium, qua mollibus undis
litoris incurvi bibulam pavit aequor harenam.
quare etiam atque etiam simili ratione necessest,
natura quoniam constant neque faeta manu sunt
unius ad certam formam primordia rerum,
380 dissimili inter se quaedam volitare ligura.
s
perfacilest animi ratione exsolvere nobis
quare fulmineus multo penetralior ignis
quam noster fuat e taedis terrestribus ortus:
dicere enim possis caelestem fulminis ignem
385 subtilem magis e parvis constare liguris
atque ideo transire foramina quae nequit ignis
noster hic e lignis ortus taedaque creatus.
praeterea lumen per cornum transit, at imber
respuitur. quare? nisi luminis illa minora

 

